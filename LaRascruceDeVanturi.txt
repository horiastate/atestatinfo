Plasat in Marea Britanie a sfarsitului secolului XVIII,,, La rascruce de vanturi" frapeaza in primul rand prin imbinarea stilului gotic, care fascineaza dar si ingrozeste, cu cele doua povesti de dragoste care fac subiectul acestui roman. Desfasurarea actiunii este sustinuta si de cele doua domenii fictive, Wuthering Heights si Thrushcross Grange, inspirate de Yorkshire-ul natal al surorilor scriitoare.

Autoarea subliniaza forta distructiva a dragostei, generata de conflictul dintre cele doua personaje principale: Catherine si Heathcliff, care desi impart o dragoste puternica, sfarsesc prin a se distruge reciproc.
Legaturile care se creeaza intre membrii celor doua familii- Earnshaw, care locuiesc la Wuthering Heights si Linton, care locuiesc la Thrushcross Grange, fac ca actiunea sa para complicata. In fapt insa, nu este asa.
Heathcliff (al carui nume s-ar putea traduce,, stanca arida") personaj intunecat, puternic si hotarat, este adoptat de familia Earnshaw, si se indragosteste de fiica acestora, Catherine, cu care traieste o frumoasa poveste de dragoste. Din pacate, fratele acesteia, Hindley, il trateaza cu cruzime, atragandu-si astfel ura,, intrusului". Ajungand la un moment dat la Thrushcross Grange, Catherine este fermecata de stilul de viata victorian, si in urma conjuncturii de evenimente se marita cu Edgar Linton, cu care are si un copil, pe Cathy, dupa nasterea careia moare.
Simtindu-se tradat, Heathcliff fuge si se intoarce ca detinator al unei averi uriase, hotarat sa se razbune. Il ingroapa pe Hindley in datorii, mostenind Wuthering Heights dupa moartea acestuia si luand astfel drepturile lui Hareton, fiul lui Hindley. Apoi se casatoreste cu fiica familiei Linton, Isabella cu care are un baiat, pe Linton; fata de acestia da dovada de multa cruzime, ceea ce intr-un final duce la moartea Isabellei. Pe fiul sau il foloseste pentru a-l casatori cu Catherine cea tanara, ramasa si fara tata, devenind astfel proprietarul Thrushcross Grange. Autoarea decide insa sa il,, omoare" si pe Linton, fiul lui Heathcliff, avand totusi un scop bine definit, care incheie romanul intr-o lumina optimista, scop de altfel usor de ghicit, acum cand se cunosc momentele si personaajele importante.

Curiozitatea in legatura cu Heathcliff ar trebui satisfacuta citind romanul; totusi, de mentionat este ca in spiritul stilului gotic, pe parcursul desfasurarii actiunii isi face aparitia si o prezenta supranaturala…

In concluzie, pentru a nu impune o parere, as spune ca,, La rascruce de vanturi" este o carte cel putin interesanta, daca nu pentru povestile de dragoste si minutiozitatea realizarii ei, atunci macar pentru complexitatea personajelor care dezvaluie trasaturi usor de identificat si la oamenii secolului XXI.
